# Lista obecności

TL;DR
Organizatorom lista też się nie podoba i w dodatku jest przy niej sporo roboty ale potrzebna jest jakaś przewidywalność obecności ze względu na salę.

## Dlaczego lista

Żeby móc znaleźć i zarezerwować miejsce na spotkanie musimy w miarę precyzyjnie zgadnąć ile osób się pojawi a duża część (często większość!) osób deklarujących obecność nie pojawia się na spotkaniu. Dotąd nie było to problemem ale ostatnio, niestety, zaczyna to utrudniać życie nie tylko organizatorom ale, co gorsze, naszym gospodarzom. Wprowadzenie listy jest próbą zwiększenia przewidywalności frekwencji.

Osoby, które zapisały się na Meetup a nie odznaczyły się na liście mają ustawiony status ,,no-show'' dla danego spotkania. Niczym to nie skutkuje ale na spotkaniach na których liczba osób jest ograniczona (np. warsztaty) ich organizatorzy mogą się zastanawiać które osoby zwiększają ryzyko ich niepowodzenia.

Tak na marginesie, inne spotkania warszawskie, które mają mniej szczęścia do miejscówek, wprowadziły ostrzejsze zasady np. ,,no-show'' trzy razy pod rząd powoduje wykluczenie z grupy.

## Logistyka wokół listy

Lista nie jest zamykana tuż przed rozpoczęciem spotkania---nie spełniałaby wtedy swojej głównej roli czyli polepszenia przewidywalności liczby obecnych. Wypisanie się ,,w ostatniej chwili'' może nadal skończyć się statusem ,,no-show''.

# Zapisy przy ograniczonej liczbie miejsc

Czasem, na przykład przy okazji warsztatów, liczba miejsc musi być ograniczona. Mamy dwa sposoby wyboru uczestników: według kolejności zapisów albo ręcznie na podstawie odpowiedzi na pytanie przy zapisach. Wybór sposobu należy do prelegentów.
   
Ręczny sposób przebiega tak:

  - Przy zapisie zobaczysz pytanie dotyczące spotkania. *Uwaga: pytanie nie pojawia się jeśli zapisujesz się przez apkę na telefon!*<sup>1</sup>
  - Po udzieleniu odpowiedzi trafisz na listę oczekujących. Kolejność na tej liście nie ma znaczenia bo:
  - Na ~2 dni przed spotkaniem zapisy zostaną zamknięte i prelegenci wybiorą ręcznie na podstawie odpowiedzi osoby, które wg. nich najbardziej skorzystają na spotkaniu.
  - Organizatorzy jeszcze odflitrowują z listy osoby, które mają historię zapisywania się i nieprzychodzenia (no-show), żeby nie te ograniczone miejsca się nie marnowały.
  - Pod koniec dnia organizatorzy wszystko wyklikają i wybrane osoby trafią na listę uczestników.

<sup>1</sup> Odpowiedź można zmieniać, więc możesz zapisać się na telefonie a potem poprawić odpowiedź przy komputerze.
   


# Prelegenci

Nie wszyscy prelegenci są doświadczeni w występowaniu przed publicznością, zwłaszcza, że na Agile Warsaw potrafi przyjść Was całkiem sporo---to może być całkiem stresujące. Zatem wszelkie słowa (i gesty) otuchy zostaną docenione zarówno przed, w trakcie jak i po spotkaniu włączając w to kanały internetowe.

Wiekszość z nich zapewne bardzo chętnie przyjmie też _konstruktywyny_ feedback.

# Organizatorzy

Wszyscy organizatorzy Agile Warsaw robią to gratis poświęcając swój czas, który mogliby spędzić z rodziną, zarabiając pieniądze albo odpoczywając. W miarę regularnie ktoś podejdzie, podziękuje, czasem pogratuluje---to bardzo ważne i motywujące :) Tak samo jak wszelkie deklaracje pomocy mimo, że niezbyt często podejmowane.
